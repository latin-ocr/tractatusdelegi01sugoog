178

ut notant Glossa ibi, Panormit. et alii. Et Bartol. in
Autbentica Ex complexa, C. de incestis nuptiis, Co-
var. in 2. part. cap. 8, 5 6, Anton. Gomez in legem
9, Taur. n. 37.

Quare non mihi probatur, quod tradit Felinus in
capite Ecclesia, de constit. n. ⁴5, nimirum consti-
tutionem illam Ecclesiae obligare in temporaliter sub-
iectis Papae, non vero in terris imperii,.et loquitur
specialiter de illa lege dandi alimenta liliis spuriiS.
Contrarium enim omnino dicendum est de omnibus
bis legibus, quae licet in materia temporali versen-
tur, respiciunt bonum, vel causam pietatis, et ideo
canonicae sunt, et per universalem et supernatura·
· lem potestatem seruntur3 talis autem est illa lex,
quin causa alimentorum pia est, utsupra Covar. n.
6. cum Alexan. in l. 1, ss'. soluto matrim. col. 6, et
lavent notata per eundem Felinum in eodem capite,
n. 51. Habebit autem locum illa doctrina Felini in
legibus Pontificum, quae directe et pure disponunt
in materia temporali, illae enim non obligant univer-
sum orbem, sed illos tantum, qui temporaliter sunt
sub Ecclesiae dominio ac iurisdictione civili, sicut
’ in capite sequenti dicemus de legibus imperatorum
quoad regna non subiecta imperatori, est enim ea-
dem proportionalis ratio. Unde etiam possunt tales
leges pontificis mere temporales non admitti in aliis
territoriis, sed contrarium statui per leges imperato·
ris quoad terras illi subiectas, et per leges aliorum
regnorum quoad sua territoria3 et in eis tenentur
indices iudicare secundum proprias leges, non se-
cundum pontificias. Imo lieet contingat deesse legem
regni pro aliquo casu decidendo, non obligabit in
tali loco talis lex canonica, nisi hoc ipsum per leges
’ talis regni dispositum sit, ut ex dicendis in sequenti
capite cum proportione constabit. Et ibi etiam dice-
mus, an in tali casu praeferendum sit ius canonicum
civili, vel e contrario. Excipit tamen ab hac regula
terras imperii Felinus supra num. 4 9, referens mul·
tos canonistas dicentes, in terris imperii standum
esse canoni in materia non decisa per ius civile.Nul-
lam ,autem ad hoc probandum afferunt legem impe-
rialem, nec rationem, imo nec iura canonica, quiae
inducunt, id probant, et ideo consulendam esse cen·
seo consuetudinem, quia ubi per illam de hoc non
constiterit, non video, unde possit talis obligatio al'-
firmari.

LIBER 111.

CAPUT vn.

Utrum potestas universalis serendi ἱερᾶς civiles·
obliqantes totam Ecclesiam sit in imperatore.

Summarinm ¹

1. An imperator iure sit totius orbis dominns ac prin-
ceps, ac proinde an possit totum orbem obligare suis
legibus civilibus. -2. Sententia affirmativa—atte-
futatur. — 4. Sensus praedictae sententiae. — Reii-
citur. — 5. Nemo prorsus habet potestatem universa-
lem serendi leges civiles, quae obligent universum or-
bem. - 6. Translatio imperii a Graecis ad Germanos
per Pontificem facta. —7. Sententia auctoris—8. Re -
sponsio ad oppositae sententiae argumenta—9. Quid
babeat imperator ex translatione imperii. — Leo ΙΙΙ.
imperium transtulit in carolum Magnum. — Pontifex
non potest pro suo arbitrio mutare regna ‚ sed solum
quando id petit bonum spirituale.

1. Potest'hoc loeo tractari quaestio celebris inter
iuristas‚ an imperator iure sitdominus et princeps
totius orbis, et consequenter an possit totum mun·
dum suis civilibus legibus obligare, quamvis de l'a-
cto ei non obediatur, et ideo suam universalem iu-
risdictionem actu non exerceat. Sed quia inter theo-
logos quaestio haec nullam aut parvam dubitatio-
nem vel difficultatem habet, et quae in utramque
partem afferri solent, satis vulgaria sunt3 ideo bre-
viter rem expedimus, attingendo solum ea, quae ad
intelligendam vim et obligationem legum imperialium
conduxerint. Fuit ergo antiquorum utriusque iuris
doctorum receptissima sententia, imperatorem ha-
bere ius et dominium iurisdictionis in universum or·
bem. Quam tanta asseveratione asseruit Bart. inl.
hostes, ir. de captivis, ut haereticum reputet, qui
dixerit, imperatorem non esse dominum orbis. Quod
de dominio iurisdictionis verum esse tradit Socin.
conS. 127, et Paul. Castren. cons. 61 , volum. 2. Et
hoc fundamentum tanquam certum supponit Panor-
mit. 2. p. consil., consilio 6, n. 2 , et sequuntur alii
multi, qnos refert et sequitnrRestaur.Catald. tract.
de Imperator. quaest. 52, et alii quamplures.

2. Haec vero sententia variis modis potest intelli- .
gi. Primo quod imperatores romani etiam antechri—
sti adventum obtinuerint totius mundi principatum
legitimum, ac veram iurisdictionem ia universum
orbem, quae postea per successionem vel electionem
derivata sit ad posteriores imperatores. Atque boc
modo videtur illam sententiam intellexisse Bari. et
nonnulli alii. Nam in eius suasionem adducunt verba
Lucae cap. 2: Exiit edictam a Caesare Augusto,
ut describeretur universus orbis: et verba Christi
Matth. 12, et Lucae 20: Reddite cryc, quae sunt
Caesaris, Caesari, et qaae sunt Dei, Deo. Nam

 

 

