CAPUT XXXIV·

non tenetur in conscientia poenam solvere, nisi per
suum iudicem ad boc cogatur, ut fleri potest modo
statim declarando. Probatur, quia iicet poena impo-
natur per ipsam legem, nihilominus pertinet ad vim
coactivam. Item illa lex, prout sert poenam, continet
sententiam eo ipso a legislatore latam contra delin-
quentem, sed nulla potestas laica potest per senten-
tiam punire clericum propter aliquod delictum3 ergo
nec per legem. Dices, hoc esse verum de sententia,
quae per hominem, et servato iuris ordine serenda
est, nam illa praerequirit coactionem per hominem
inserendam, secus vero de sententia lata per legem,
quae processum, aut iuridicam cognitionem causae
non requirit, sed tantum consummationem delicti,
quae ipsi delinquenti in conscientia innotescat. Unde
sine propria coactione imponitur per obligationem
in conscientia ad exequendam talem poenam, si de-
lictum fiat, ut infra tractando de lege poenali vide-
bimus. Respondetur „de utraque sententia proce-
dere rationem factam3 tum quia utraque pertinet ad
vim coactivam, et quodammodo maior coactio fit
per sententiam legum latam , quia secum affert exe·
cntionem , et non datur locus defensioni 3 tum etiam,
quia omnis sententia lata a non iudice nulla est, illa
vero fertur a non iudice respectu clerici. Quare licet
legislator civilis possit imponere obligationem in con-
scientia quoad morum directionem communem omni-
bus civibus , non tamen quoad poenarum inflictio-
nem , quia hae per alios competentes iudices imponi
possunt.

Et ideo addidimus alteram partem assertionis, sci-
licet, posse ecclesiasticas personas a suis praelatis
puniri propter transgressiones talium legum: quae
l'acile probatur, quia illa transgressio est delictum
contrarium bono communi3 ergo potest per potesta-
tem aliquam puniri, non per civilem, ergo per ec-
clesiasticam. Item illa punitio est moraliter neces-
saria ad commune bonum; nam ad illud expedit, ne
talia delicta maneant impunita, ergo ρει· legitimum
superiorem fieri potest. Dixi autem tunc esse impo-
nendam poenam arbitrio praelati, ut insinuarem, li-
cet per leges civiles sit poena designata pro tali ‚de-
licto, non teneri praelatum ecclesiasticum illam im·
ponere clerico transgredienti legem. lta notavit Coe·
varr. libro practicar. quaestion. cap. 33. in fine, et
Salced. in praet. crimin. cap. 66: et ratio est, quia
lex illa quoad illam partem , qua poenam designat,
iam pertinet ad vim coactivam, et ideo non habet
vim in clericum. Et explicatur amplius, quia iudices
ecclesiastici non tenentur iudicare secundum leges
civiles, sed secundum canones3 et ubi illi desunt,
possunt suo arbitrio uti, accommodando poenas ca·
nonicas et non civiles z· unde quia canones non po-
nunt determinatam poenam pro tali delicto , ut con-

287

stat , arbitrio iudicis ecclesiastici imponenda erit.
Quinimo nonnulli iuristae dicunt , non posse tunc iu-
dicem ecclesiasticum imponere subdito poenam legis
civilis, ne videatur clericum iudicare more laico·-
rum , aut iuxta laicorum iudicium , contra cap. 2,
de indic. Sed in hoc nulla est prohibitio, nec obli·
gatio per se loquend03 nam potius est prudens con-
silium ,· et canonibus consentaneum, ut iudices ec-
clesiastici imitentur leges iustas civiles, ubi canones
desunt. Solum ergo id babebit locum , quando poe-
na esset corporalis, et non decens ecclesiasticam
personam, vel quando per accidens sequeretur scan-
dalum vel suspicio agendi contra ecclesiasticam im-
munitatem.

17. Et iuxta haec facile est respondere ad alteram
partem rationis dubitandi, seu obiectionis positae
contra priorem assertionem. Negatur enim sequela,
quae fit a vi directiva ad coactivam, vel e contrari03
de quo plura dicemus capite sequenti. Negatur etiam,
esse impossibile , aliquem teneri praeceptis alicuius,
a quo non possit cogi per poenam, aut puniri, si in'ob·
ediens sit. Nam licet utraque potestas necessaria sit
ad efficaciam legis , non est tamen necessarium , ut
semper utraque sit in eadem persona. Quamvis enim
regulariter, et attento solo ordinario iure, ita sit,
nihilominus propter commune bonum possunt inter·
dum separari, et ita sactum est in huiusmodi legi-
bus. Nam legibus civilibus relicta est directio neces-
saria etiam quoad personas clericorum in his, quae
secundum communem rationem civium necessaria
sunt ad commune bonum civitatis, et omnibus ci·
vibus communia sunt. Et nihilominus coactio neces-
saria etiam pro talibus legibus servandis, reservata
est ecclesiasticis iudicibus, propter honorem et de-
centiam ecclesiastici status, et ad maiora mala vi-
tanda. Unde ad magistratus civiles pertinebit implo-
rare auxilium praelatorum Ecclesiae , ut cogant sub-
ditos suos iustas leges servare, quod ipsi pro sui
muneris obligatione facere tenebuntur.

18. interrogabit autem fortasse aliquis , quibus si-
gnis aut regulis cognosci possit, quando leges ci-
viles tales sint, ut ecclesiasticas personas obligent
ad sui observationem. De hac enim re multa scri-
bunt iurisperiti, et non tam generalem regulam tra-
dunt, quam per varios casus discurrunt, uf videri
potest in Bartolo, Panormitano, et Felino; sed illud
pene inlinitum est, et praeterea difficile est ex illis
aliquid certum colligere. Quantum ergo ad nos spe-
ctat, videri potest utilis distinctio legum supra da-
ta3 nam quaedam respiciunt bonnm publicum im-
mediate et secundum se, aliae bonum singulorum,
ex quo tandem resultat commune bonum. De prio-
ribus ergo legibus generaliter affirmari potest obli-
gare clericos, quando materia earum communis est

