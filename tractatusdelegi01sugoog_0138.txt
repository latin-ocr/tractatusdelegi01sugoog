126

dispensatio, sive praeceptum, aut, iuris institutio,
sive per legem, sive per consuetudinem , vel parti-
cularem ,vel totius orbis, quae solet dici ius gen-
tium, ut infra (licam. De iure autem divino positivo
infra in ultimo libro huius tractatus dicemus.

llaec igitur sententia primo suadetur variis exem-
plis. Primum et vulgare est de divisione dominio-
rum , quia iure naturae omnia erant communia, et
nibilominus rerum divisio ab omnibus introducta est
in cap. Ius naturale, dist. 1, cap. Quo iure, dist.
8. lmo in cap. Dilectissimis, 12, q. 1, dicitur re-
rum divisio per iniquitatem introducta, non quod
ipsa introductio iniqua fuerit, sed quod occasione
peccati facta fuerit, ut omnes infra citandi interpre-
tantur. Secundum exemplum simile est de libertate,
quae iure naturae hominibus convenit, et tamen per
leges humanas aufertur, Ι. manumissiones, ff. de
iustit. et iure, 1. libertas, ff. de statuliberis, ς ins
autem, Instit. de iure naturali, gentium, et civili.

Tertium exemplum est de iure naturali non aufe-

rendi alienum, quod videtur immutari hominum in-
troductione· per usucapionem et praescriptionem.
Quo exemplo utitur Glossa in dicta l. manumissio-
nes. Quartum est de iure naturali, quod per con-
sensum mutuum maris et feminae fiat matrimonium,
quod ab hominibus immutatur, ne fiat, nisi praeter-
ea testes adsint. Simile est de iure condendi testa-
mentum, vel donandi res suas3 nam haec iure na-
turae fieri possent pro arbitrio domini ·,'et tamen hoc
ius mutatur , vel limitatur ab hominibus, ut scilicet
id non fiat, nisi per testamentum solemne, etc.
Secundo principaliter afferuntur varia exempla
dispensationum humanarum in iure naturali. Pri-
mum est de dispensatione in votis et iuramentis, quo-
rum obligatio de iure naturali est. Secundum est de
dispensatione in matrimonio rato, quod supponimus
esse dissolubile dispensatione pontificis, cum tamen
iure naturae indissolubile sit. Tertium est de dispen-
satione in residentia episcoporum, quae est de iure
divino naturali,ut sentit concilium tridentinum,ses-
sione 23, cap. 1. de reformat. et tamenin illa quotidie
dispensatur, ut constat. Neque in hoc exemplo ha-
bet locum vulgaris evasio, quod illa non sit dispen-
satio, sed interpretatio. iuris naturalis3 tum quia
evidenti experimento constat, in multis casibus dari
hanc facultatem, in quibus non cessaverat obligatio
residendi, neque ulla probabili ratione posset id per
solam interpretationem colligi, sed per auctoritatem
Pontificis tollitur obligatio, relaxando illam, et haec
est dispensatio, tum etiam , quia ita saepe vocatur
in ipsis indultiS, imo etiam in concilio tridentino,
sess. 6 , cap. 2. de reformatione. Quartum exem-
plum est de dispensatione in impedimentis irritanti-
bus matrimonium iure naturali, nam in matrimonio

LIBER 11. ι

inter fratres refert Angel. supra, fuisse dispensatum
iure naturali, et tamen illud est impedimentum irri-
tans iure naturae. Denique adduntur a iuristis exem-
pla de dispensatione in debito solvendi decimaS, quod
dicunt esse de iure divino naturali. ltem in exemptio·
ne clerici a iurisdictione saeculari, quam exemptio-
nem etiam censent esse de iure divino naturali, et
tamen in ea dispensat Pontifex , permittendo , cleri-
cum a temporali iudice puniri, etiam in causa cri-
minali, et alia similia videri possunt in Felino cap.
ult. de maior. et obedientia, n. 7. et sequentibus.

Tertio argumentantur ratione , quia haec dispen-
satio in aliquibus iuribus naturalibus est saepe ne-
cessaria ad bonum animarum, ut exempla adducta
ostendunt, ergo non est verisimile , reliquisse Deum
homines sine hoc remedio , quia ad providentiam Dei
spectat concedere hominibus potestatem moraliter
necessariam ad convenientem gubernationem reipu·’
blicae. Unde ex hoc principio colligimus, esse in ho-
minibus potestatem puniendi malefactores etiam poe-
na mortis , et privandi homines rebus suis, quando
causa reipublicae id postulat, et similia. Hinc dixit
Angel. supra, non fuisse Deum futurum bonum pa-
tremfamilias, nisi reliquisset pastorem super gregem
suum, qui posset consulere omnibus occurrentibus
et necessarioexpedientibus. Qui boc citat ex Richar-
do in 4, dist. 38, ubi art. 9, q. 1, solum dicit, re-
ctam rationem dictare, aliquem esse loco Dei in Ec-
clesia, qui periculis personarum, pensatis infirmita·
tibus, et utilitatibus, possit rationabiliter obviare. Et
declaratur a simili, quia nisi Papa ita conderet leges
suas, ut concederet episcopis facultatem in eis dis-
pensandi in casibus necessariis , in quibus non pos-
sit adiri, vel consuli Pontifex , non recte provideret
Ecclesiae3 et ideo ex boc principio colligunt aucto-
res communiter, posse in his casibus dispensare in-
feriores in lege superioris, ergo similiter in praesen-
ti, servata proportione. Tandem hac ratione omnes
fatentur, posse cadere interpretationem in lege na-
turali, sed eadem est ratio de interpretatione et dis-
pensatione, nam eamdem potestatem requirit, quia
interpretatio authentica legis solum ab auctore legis
fleri potest, ergo eadem ratione admittenda est dis-
pensatio, quia saepe per solam interpretationem non
potest occurrentibus casibus subveniri.

2. Nihilominus contraria sententia docet, ius na-
turale in nullo vero praecepto suo tolli, diminui, dis-
pensari, aut alio simili modo posse mutari per ali-
quam legem, vel potestatem humanam. Haec est
sine dubio sententia communis theologorum , quos
latius referemus capite sequenti, praecipue vero d.
Thomae dicta q. 100, art. 8, et aliis locis allegatis
capite praecedenti , et specialiter de Papa quodlib. 4,
art. 13. sumitur ex Alense 3. p. q. 27, memb. 4.

