cnm· xvm.

unam· vel aliam transgressionem non ex toto frustre-
tur iinis suarum legum. Ε converso vero quia con·
suetudo peccandi potest efficere, ut finis legislato-
ris graviter violetur, vel in totum frustretur, ideo
fieri potest, ut propter consuetudinem peccatum sit
mortale, quod alias non esset.

Veruntamen prior sententia intellecta de contem·
ptu formali improbabilis est, quia inductione con-
stat iuxta communem Ecclesiae sensum , peccari
mortaliter, transgrediendo multas leges ecclesiasti-
cas, ut ieiunii, Missae, communionis, confessionis,
et similium , etiamsi nullus alius contemptus, sed
sola voluntaria omissio intercedat. Deinde propter
unam transgressionem similem incurritur aliquando
excommunicatio maior, etiamsi non ex contemptu,
sed ex voluntate iit, ut recte notavit sylvest. verbo
inobedientia, et constat ex tractatu de censuris.
Ergo manifestum est, non esse necessarium con-
temptum ad peccandum mortaliter contra talem le-
gem. Praeterea hoc supra probatum est de legibus
civilibus3 ergo multo magis procedet in ecclesiasti·
cis. Denique ratio est clara, quia praeceptum Ec·
clesiae per se inducit obligationem gravem , sup·
posita materiae capacitate; ergo transgressio eius
deliberata sufficit ad culpam mortalem absque alio
contemptu. Nec contraria sententia babet funda-
mentum, cui satisfactum non sit ex dictis, hic et
supra, de legibus civilibus.

Solum testimonium Bernardi difficile apparet, quia
non videtur loqui tantum de praeceptis rerum levio-
rum, sed simpliciter de praeceptis positivis, nam
loquitur de omnibus, quae α praepositis dispensa·
‘nonem admittunt, quae omnia leviora esse censet.
Item quia generalem regulam constituit de praece-
ptis factitiis,ea distinguendo a naturalibus de se in-
gerentibus necessitatem , et deinde addit generalem
de omnibus, quae per se nec hona, nec mala sunt.

Nihilominus tamen existimo, non fuisse mentem
Bernardi loqui de omnibus praeceptis positivis, quia
praeter ea, quae per se bona, vel mala. ponit ea,
quae sunt ex institutione divina, aut quae suntfiaea
urtimmiusque professione, et in his omnibus sen·
tit peccari graviter non solum per contemptum, sed
etiam per negligentiam. At vero illa praecepta, quae
sunt fixa uniuscuiusque professione, positiva sunt
et humana3 per illa enim intelligit graviores consti-
tutiones uniuscuiusque religionis, et praecepta ec-
clesiastica dici etiam possunt tixa professione chri·
stiana. Videtur ergo, per praeceptasactitia intelli·
gere leviora quaedam statuta religionum, quae sunt
de rebus levioribus, sicutipse exemplis indicat, di·
cens: Ex his v. 9. dico esse, vel ristun interdictum
vel indictum silentium. Et baec vocat dispensabi-
lia, vel per antonomasiam, quia facile dispensantur3

367

alia enim graviora tanquam immutabilia habentur in
religionibus, ordinarie loquendo, vel certe, quia or-
dinarie per talia statuta vel regulas solum ordinatur,
ne hoc vel illud fiat sine licentia praelati, per quam
licentiam quasi dispensatur facile, unde etiam vocat
factitia, quia facile mutantur. De his ergo loqui vi-
detur, cum ait, in eorum transgressione non com-
mitti grave crimen, nisi contemptus interveniat. Et
hoc fortasse intendit sylvest. verbo inobedientia,
cum ait, loqui Bernardum de mandatis , non de
praeceptis.

Unde etiam patet, quid de altera sententia sentien-
dum sit. Nam in primis falsum est, ad peccandum
mortaliter contra leges Ecclesiae esse necessatium
contemptum, vel consuetudinem3 namin uno actu
vel omissione invenitur saepe peccatum mortale, ut
probant inductio et rationes factae. Et ab effectu
constat, quia saepe per unum actum , vel omissio-
nem talem incurritur excommunicatio maior, ut su-
pra dicebam. Ergo satis est, quod violetur praece-
ptum in materia gravi, etiamsi non omnino destrua-
tur finis eius, quoad alios actus, qui postea fieri
possunt, quod est per accidens. Imo addo, consue·
tudinem interdum posse minuere peccatum , quate-
nus minuit libertatem, licet aliunde possit augere,
augendo voluntarium, si ipsa voluntaria sit3 quod
augmentum nunquam potest esse tale,ut augeat in
infinitum, transferendo actum de veniali peccato ad
mortale. Si cx parte obiecti et circumstantiarum ce-
tera sint paria,ut lib. praeced. c.XX1V.ostensum est,
ubi etiam tractavimuS, an violare legem ex contem-
ptu semper sit peccatum mortale: et doctrina ibi data
communis est omnibus legibus ecclesiasticis, imo in
his a fortiori locum habet, nihilque in praesenti ad-
dendum occurrit.

CAPUT xv111.

Quando lex ecelesiastica obliqet sub mortali
eulpa, et quomodo id discernendum sit.

summarium

·1. Triplex conditio requiritur, ut leges positivae obli-
gent sub mortali: gravitas materiae, verba seu signa
praecipientia, intentio praecipientis—2. Verba, quae
indicant obligationem gravem. -- 3. Excommunicatio
minor non est signum sufficiens gravis obligationis3
secus de maiori ipso iure inflicta, vel statim infligenda
sine alia monitione3 contra vero, quando requiritur
monium—4. ldem dicendum cum proportione de sus-
pensione et interdicto maiori vel minori suo modu.—
lrregularitas est signum gravis obligationis.

1. Certum est, legem ecclesiasticam, etiam ahso-
lute latam, non semper obligare suh mortali culpa,

