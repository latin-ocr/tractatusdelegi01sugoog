168

nam libertas a servitute proprietas est naturalis ho·
minis, et ideo dici solet esse de iure naturae, et ni-
hilominus per propriam voluntatem potest se homo
illa privare, vel etiam ex iusta causa illa privari, et
in servitutem redigi3 ergo simili modo communitas·
humana perfecta, licet ex natura rei libera sit, et po·

testatem in se habeat, potest aliquo modo ex prae·

dictis illa privari. Unde considerari licet, quod licet

proprietates physicae manantes a natura soleant esse

immutabiles naturaliter3 nihilominus hae proprieta-

tes quasi morales, quae sunt veluti dominia seu iura,

mutari possunt per contrariam voluntatem, quam-

vis a natura sint accepta, sicut interdum etiam pro-

prietates physicae, quae contrarium habent, vel pen·

dent a dispositionibus habentibus contrarium, muta-

tioni obnoxiae sunt, ut constat.

Secundo declaratur idem ex convenientia aliqua,
et ex alia differentia inter hanc potestatem et illam,
quae est ex speciali institutione divina, ut estv. g.
potestas pontificis. Nam haec potestas licet a Christo
sit data tali personae rite electae , ipsemet Pontifex
potest, si voluerit, illam renunciare, se illa spolian-
do, saltem acceptante Ecclesia. ut nunc suppon03 in
hoc ergo est aliqua convenientia, quia etiam com-
munitas hominum, licet a Deo habuerit potestatem,
petest se illa spoliare, si velit. Est tamen differentia
in modo, tum quia Pontifex semel electus non potest
ab universis hominibus ob quamcumque causam pri·
vari sua potestate vel dignitate invitus, sed tantum
a Christo, qui illam dedit: respublica autem potest
interdum ex iusta causa privari sua libertate per
coactionem, ut per iustum bellum3 tum etiam , quia
Pontificis potestas non potest ita mutari, ut ab una
persona in aliquam communitatem transferatur, quia
nou est in potestate hominum monarchicum regimen
in Ecclesia mutare: communitas autem bumana pe·
test suam iurisdictionem transferre in unam perso·
nam, vel in aliam communitatem, ut patebit. Est
ergo haec potestas non solum mutabilis, sed etiam
mutabilior, magisque a voluntatibus hominum pen-
dens. Tertio potest reddi ratio huius differentiae, quia
ea, quae sunt ex institutione speciali, pendent a vo-
luntate instituentis, quae ab inferioribus mutari non
potest3 haec autem potestas non est ab institutione,
sed a natura, et ideo ee medo datur, quo est conve·
niens naturae rationali secundum rectam rationem
et prudentiam. Ratio autem naturalis dictat, non esse
necessarium, imo nec conveniens tali naturae habere
banc potestatem immutabilem in tota communitate3
vix enim posset illa sic sumpta, et nulla determina-
tione adiuncta, vel mutatione sacta, illa uti, ergo ita
datur a natura et eius auctore , ut possit in ea mu-
tatio lieri, prout communi bono magis suerit expe-
diens. ·

mmm m .

CAPUT lv.

Corollaria eae superiori doctrina.

Sammarium

t. Optimum regimen est monarchicum. - Ξ. Potestas

civilis quando manat a communitate. - Potestas ex
natura rei est immediate in communitate. - Primus
titulus regiae potestatis est immediate a Deo. —3. Se-
cundus titulus regiae potestatis successio haeredita-
ria — 4. Tertius titulus regiae potestatis bellum iu-
stum—5. Potestas regia foi-rnaliter, ut talis , est de
iure humanm—6. Nullae sunt leges universaliter la-
tae prototo orbe, quae omnes obligent homines. —
7. Quibus modis potestas ferendi leges participari po-
test. — 8. Quae potestas sit delegabilis. — 9. Quae
potestas non sit delegabilis.

1. Ex dictis in superiori capite possumus aliqua
inferre , quae ad omnia dicenda magnam lucem as·
ferent. Primum est, quod licet haec potestas abso-
lute sit de iure naturae, determinatio eius ad certum
modum potestatis et regiminis est ex arbitrio huma·
no. Declaratur 3 nam ( iuxta doctrinam Platonis in
Dialoqo civili, seu de reyno, et in libris deRepub.
et Aristotelis 3. Polit. cap. 5, et 8. Echio. capto.)
triplex est politica gubernatio simplex, Monarchia,
id est per unum caput; Aristocratia, id est per pau·
cos et optimos3 Democratia, id est per plures et ple-
beios. Ex quibus confici possunt varii modi guber-
nationis mixtae, seu compositae ex illis simplicibus
per participationem vel omnium, vel duorum ex illis.
De quibus videri potest fuse et optime Bellarminus
libro 1. de summo Pontifice, a principio per non·
nulla capita. Stando ergo in iure naturali non co-
guntur homines eligere determinate unum ex his
modis gubernationis. Quia licet inter eos monarchia
sit melior, ut Aristoteles late ostendit, et colligi po-
test ex gubernatione et providentia totius universi,
quam oportet esse optimam, et inde conclusit Arist.
12. Metapa. in line, esse monarchiam, dicens: Unus
erqo princeps. Idemque ostendit exemplum Christi
Domini in institutione et gubernatione suae Ecclesiae:
ac denique id etiam suadet frequentior usus omnium
nationum. Licet hoc, inquam, ita sit, nibilominus
alii modi gubernandi non sunt mali, sed possunt esse
boni et utiles3 ideoque ex pura lege naturae non ce·
guntur homines habere banc potestatem ln uno vel
in pluribus, vel in collectione omnium3 ergo haec
determinatio necessario lieri debet arbitrio humano.
Et ita etiam constat experientia, magna'm esse in linc
varietatem3 nam alicubi est monarchia, et r'aro est
simplex, quia, supposita fragilitate ignorantia et ma-
litia hominum, regulariter expedit aliquid admiscere
ex communi gubernatione, quae per plures lit, quae

