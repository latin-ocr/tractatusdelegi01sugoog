CAPUT xvl.

dictatur, vel prout exprimitur aliquibus certis ver·
bis per aliquam legem scriptam.

5. Dico ergo primo: Multa praecepta naturalia in-
digent multa declaratione et interpretatione ad ve-
rum sensum uniuscuiusque statuendum. Haec as-
sertio intelligi potest de lege naturali tam secundum
se, quam prout scripta in aliqua lege positiva, et
utroque modo manifesta est. Probatur-que primo in-
ductione3 nam in praecepto v. g. vitandi homici-
dium, interpretatio maxime necessaria est, ad intel-
ligendum,quid nomine homicidii ibi significetur, quia
non. quaelibet occisio hominis est homicidium pro-
hibitum lege naturali, sed illa , quae fit privata aucto-
ritate ‚et per se, seu ex instituto , aut per modum
aggressionis, non vero quae tit legitima auctoritate,
vel per modum cautae defensionis. lta in praecepto
solvendi votum Deo sactum interpretamur, intelli-
gendum esse de voto iuxta intentionem voventis,
ideoque non obligare in casibus sub eius mente ac
intentione non comprehensis: et sic de aliis, quae
statim proponemus. Ratio vero est, quia non omnia
praecepta naturalia sunt aequenota, nec aeque sa-
cilia ad intelligendum, et indigent interpretatione
propter verum sensum eorum intelligendum absque
aliqua diminutione vel additione. Item potest decla-
rari, quia actus humani in honestate et malitia mul-
tum pendent ex circumstantiis et opportunitatibus
operandi, et in hoc est magna varietas inter illos,
quidam enim sunt aliis simplicioreS, ut sic dicam,
et pauciores conditiones requirunt, uteorum boni-
tas vel malitia insurgat: lex autem naturalis secun-
dum se spectata non praecipit actum, nisi ut illum
honum esse supponit, nec prohibet, nisi prout sup-
ponit intrinsece malum3 et ideo ad intelligendum ve-
rum sensum naturalis praecepti necesse est inqui-
rere eonditiones et circumstantias, cum quihus actus
ille secundum se malus est vel bonus , et haec vo-
catur interpretatio praecepti naturalis quoad verum
sensum eius. Unde constat, hanc interpretationem
hominibus, seu pro hominibus esse necessariam,
Deus enim, vel angeli per se non indigent interpre-
tatione , sed directe intuentur, quale sit unumquod-

que praeceptum, et quomodo, et cum quibus con- ⁰

ditionibus circa suam materiam versetur. Constat
etiam, hauc interpretationem fieri posse, et debere
non tantum a Deo , sed etiam ab homine, q'uia ipse
homo est ‚ qui debet inquirere, et intelligere verum
sensum legis naturalis3 et si per se non potest id as·
sequi, debet ab aliis discere, quod saepe ti'eri potest
per solam doctrinam sine potestate iurisdictionis.
Quomodo autem haec interpretatio interdum perti·
neat ad auctoritatem superioris, statim dicam.

6. Nihilominus dico secundo: Propria epiikia non
habet locum in aliquo praecepto naturali, ut natu-

143

rale est, seu secundum se spectato, unde neque ab
homine, neque a Deo ipso fieri potest. Haec poste-
rior pars sequitur ex prima. Prima vero probatur
inductione in eisdem exemplis, quae alii auctores in
contrarium adducunt. Unum est de lege reddendi
depositum , quo utitur Caietanus, quia in illo inter-
pretamur non obligare in casu , in quo esset contra
iustitiam vel caritatem depositum reddere. Haec au-
tem interpretatio non est epiikia·in ipso praecepto
naturali secundum se spectat03 nam illud praece-
ptum, ut sic, est in recta ratione, et recta ratio non
absolute dictat, depositum esse reddendum , sed sub
intellectis conditionibus , quas ratio iustitiae et ca-
ritatis requirit, et ita illa interpretatio, quae tunc
fit, non est propter universale , ut Caietanus loqui.-
tur, sed est declaratio verae universalitatis ipsius
legis, prout in se lata est, id est prout in recta ra-
tione continetur. Non est ergo epiikia. Aliud exem-
plum adducit Navarr. ex Clement. l. de homicid. de
praecepto, Non occides, quod non comprehendat
occisionem in defensionem necessariam. Haec autem
non est epiikia, sed simplex interpretatio veri sensus
illius praecepti. Quis enim dicat,declarationem, quod
libeat auctoritate publica occidere malefactores, non
obstante quinto praecepto Decalogi, esse epiikiam
seu emendationem praecepti? Nemo certe ita loqui·
tur , quia solum est declaratio veri sensus praecepti,
idem ergo est de propria defensione, nam sunt eius-
dem rationis. Aliud exemplum eiusdem Navarri est
in cap. l. de iuretur. in 6, uhi explicatur, natura-
lem legem de servando iuramento non obligare ad
servandum statutum illicitum. De quo constat, nul-
lam ibi esse epiikiam, sed solum declarationem na-
turae iuramenti, quae est non obligare ad aliquid il-
licitum. Et ita in his duobus exemplis ipse Navarr.
fatetur , non esse interpretationem epiikiae. Addit
vero tertium, sentiens, in eo esse propriam epiikiam3
nam lex naturae praecipit, inferiorem parere supe-¹
riori, a qua iit exceptio per exemptionem, perillam
enim tit, ut interior non teneatur parere superiori.
Sed multo minus haec est epiikia3 tum quia exceptio
a lege per privilegium non est epiikia, ut recte Ca-
iet. supra· notavit: illa vero exemptio nihil aliud est,
nisi privilegium quoddam. Tum etiam , quia ibi lex
desinit obligare per mutationem materiae, quia sci·
licet ille, qui erat inferior, per exemptionem desinit
esse inferior , ut ipse Navarr. fatetur3 at haec non
est epiikia, alias in praescriptione fieret epiikia alege
naturali non retinendi rem alienam , et sic de aliis,
quae dici non possunt. Et ratio est, quia per muta·
tionem materiae non emendatur lex, imo neo iit in
illa ulla propria interpretatio, nec mutatio, sed mera
cessatio per denominationem extrinsecam , ut in
cap. xiil. declaratum est. ’

