CAPUT XXXV.

sentit divus Thomas supra, et reliqui doctores , ne-
que enim existimo, Caletanum et Sotum aliud voluis-
se, ut explicabo. Hoc etiam indicant iura citata, quia
dicunt, talem legem obligare ipsum principem, ergo
ponudt ipsam legem positivam tanquam proximam
rationem illius obligationis. Hoc etiam confirmat di-
scursus proxime sactus , quia perprincipia extrin-
seca non potest sufficienter explicari haec obligatio.
Α posteriori etiam declaratur, quia si rex statuit le·
gem taxantem pretium rei , et ipse ut privatus do-
minus rem carius vendat, peccat contra iustitiam,
et tenetur ad restitutionem , ex communi sententia,
quia hoc postulat naturalis aequitas3 ergo signum
est, illam legem positivam habere suum effectum
etiam respectu legislatoris. Similiter, si absque causa
comedat carnes die prohibito, aut non ieiunet in die
praecepto, agit contra temperantiam, ergo obligatio
eius immediate nascitur ex ipsa lege positiva.Atque
hinc tandem concluditur ratio, quam indicavit Sot03
nam lex positiva habet efficaciam constituendi ma·
teriam suam in tali specie virtutis, et praescribendi
medium necessarium ad honestatem talis virtutis3
ergo posita lege, princeps ideo censetur peccare,
non servando illam, quia non servat medium virtutis:
postquam enim illud medium constitutum est, ab·
solute in illo consistit virtus, et ideo ab illo rece-
dere peccatum est3 ergo proxima ratio iliius obli-¹
gationis etiam respectu principis nascitur ex ipsa
lege.

8. Adhuc vero manet difficultas, quia lex humana
non constituit medium virtutis absolute et simplici-
ter respectu omnium, sed respectu subditorum3 ipse
autem princeps non est subditus. Respondent aliqui,
legem dupliciter considerari posse, scilicet ut prae-
ceptum, et ut regulam rationis, et priori modo so-
lum referri ad subditos : posteriori autem modo
etiam ipsum legislatorem obligare, quia tenetur se-
cundum rationem vivere, et consequenter regulam
rationis servare. Sed hoc non expedit punctum diffi-
cultatis, quia regula rationis duplex esse potest: una
consulens, seu ostendens aliquid ut honestum, non
tamen ut omnino necessarium ad honestatem, et si
de hac regula sit sermo, non suflicit, quia discor-
dare ab hac regula non est peccatum3 sic enim lai-
cus v. g. non utens regula rationis, qua religiosus
uti debet, non peccat, quamvis bene faceret, illa
. utendo. Alia est regula rationis necessario sequenda
ad honestatem, et haec non separatur a praecepto,
. quia necesse est, ut abeat vim obligandi, alias non
inducet necessitatem. Si ergo lex non habet rationem
praecepti respectu legislatoris, ad summum erit re·
gula consulens, et ita non peccabit legislator non
sequens illam: si autem est regula necessaria, non
potest ab illa excludi vis seu ratio praecepti.

291

9. Dicunt ergo alii, legislatorem obligari sua lege
ex voluntate totius reipublicae, et ex virtuali pacto
inter principem et rempublicam3 nam ea conditione
accepit potestatem legislativam, ut ipse etiam obli-
garetur legibus a se latis: et ita indirecte quidem
obligatur a seipso, quatenus obligando alios com-
prehendit se: directe autem censetur virtute obligari
ab ipsa communitate, a qua babet potestatem sub ea
conditione. Haec responsio est probabilis, sed illi ob- -
stant duo. Primum est, quia illud genus pacti osten·-
di non potest, neque est necessarium, nam licet res-
publica vellet, ut lex non obligaret legislatorem, si
absque causa id vellet, nihil efficeret. Unde etiam,
si fingeremus a principio intervenisse contrarium
pactum inter rempublicam et principem, nimirum
quod ipse non esset obligandus suis legibus, nihilo-
minus obligaretur, quia pactum illud esset iniquum
et contra bonum commune, et ideo nullius esset va-
loris. Secundum est, quia illa ratio non habet locum
in potestate ecclesiastica, quia non manat a commu-
nitate, sed a Christo, et tamen assertio etiam in ec-
clesiasticis legislatoribus vera est. Quod si quis re-
spondeat, Christum dedisse potestatem sub iila con·
ditione, ostendere oportet, unde id colligatur, quia
ipse illam non expressit, nec possumus dicere, ibi
pactum intervenisse.

to. Respondeo igitur, Deum, qui est principalis
auctor huius potestatis ‚ illam conferre sub condi-
tione praedicta et non aliter, et hoc ipsum colligi
ex ipsamet ratione naturali, absque alia revelatione
vel pacto humano. Declaratur in hunc modum3 nam
omnis potestas legislativa est a Deo principaliter, vel
immediate , ut in potestate ecclesiastica , vel me·
diante republica, ut in civili. Unde licet homo im-
mediate legem serat, in eo actu se gerit ut minister
et dispensator Dei. ut ex Paulo in superioribus attu-
limus3 ergo intentio et voluntas principis serendis
legem debet conformari intentioni Dei dantis pote-
statem3 imo efficacia legis ad obligandum magis pen-
det ex intentione Dei, quam particularis legislatoris.
Deus autem non solum ut auctor gratiae, sed etiam
ut auctor naturae vult, legislatorem humanum non
habere potestatem ad serendas leges, nisi cum uni-
versali obligatione illarum, qua totam rempublicam
ut constantem ex corpore et capite comprehendat;
ergo. Probatur minor ex ipsa necessitate communis
boni, ad quod haec potestas ordinatur, datur enim
in aedificationem, non in destructionem. Quod au-
tem ad huiusmodi bonum commune pertineat, pote-
statem hanc ita esse datam principi, ut licet in vo·
luntate eius iit, legem serre3 si tamen feratur, uni-
versalis sit, et ipsum comprehendat, declarant sus-
ficienter testimonia scripturae, et rationes adductae,
et communis consensus non solum patrum , sed

