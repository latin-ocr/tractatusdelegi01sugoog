94

turis rerum inferiorum mensura boni et mali, con-
venientis et disconvenientis est uniuscuiusque rei na-
tura: ut v. g. calor est‘disconveniens aquae, et fri-
gus conveniens , quia aqua ex vi suae formae et na-
turae postulat frigus et non calorem , sed potius illi
repugnat. Unde si velimus mensuram aliquam, et
quasi legem assignare motionum convenientium et
disconvenientium tali rei, nulla inveniemus praeter
naturam eius3 ergo idem cum proportione est in na-
tura rationali, in qua convenientia, vel disconve-
nientia aetus liberi ad ipsam naturam rationalem ut
talis est, constituit honestatem vel turpitudinem, et
ita magis proprie pertinet ad rationem legis.

3. ln hac sententia veram esse existimo doctri-
nam, quam in fundamento supponit de intrinseca
honestate vel malitia actuum, qua sub legem natu-
ralem prohibentem vel praecipientem cadunt, ut in
discursu capitis declarabo. Nihilominus sententia
ipsa quatenus ad legem naturalem declarandam per-
tinet, et modus loquendi de illa mihi non probatur.
Primo, quia modus loquendi alienus est ab omnibus
theologis et philosophis, ut statim videbimus. Se-
cundo , quia natura ipsa rationalis praecise spectata,
ut taliS, essentia est, nec praecipit, nec ostendit ho-
nestatem aut malitiam, nec dirigit, aut illuminat,
nec alium proprium effectum legis habet3 ergo non
potest dici lex , nisi velimus valde aequivoce et me-
taphorice nomine legis uti, quod evertit totam dis·
putationem. Nam supponimus cum communi sen-
tentia non solum doctorum , sed etiam canonum et
legum, ius naturale esse ve rum ius, et legem natu-
ralem esse veram legem.

Tertio declaratur in hunc modum , quia non omne
id, quod est fundamentum honestatis, seu rectitu-
dinis actus lege praecepti, vel quod est fundamen-
tum turpitudinis actus lege prohibiti, potest dici lex,
ergo licet natura rationalis sit fundamentum hone-
statis obiectivae actuum moralium humanorum, non
ideo dici potest lex, et eadem ratione, quamvis di-
catur mensura, non ideo reete concluditur, quod
sit lex, quia mensura latius patet, quam lex. Unde
totus discursus procedit a generali ad speciale affir-
mative colligendo, quod vitiosum est. Assumptnm
declaratur multis modis. Primo in eleemosyna, in-
digentia pauperis et facultas dantis est fundamen-
tum honestatis vel obligationis actus eleemosynae,
et tamen nemo dicit, necessitatem pauperis esse le·
gem eleemosynae. Simile est, quod de temperantia
tradit d. Thomas 2. 2 , q. 141, art. 6, necessitatem
corporis esse regulam temperantiae, nemo tamen
dicet esse legem, sed esse fundamentum legis. lmo
ibidem ad 1. ait d. Thomas , beatitudinem esse re-
gulam actuum humanorum, quatenus honesti sunt,
et tamen non est lex, constat ergo, rationem regu-

LIBER 11.

lae et mensurae latius patere. Item finis est regula.
et mensura mediorum, et non est lex, et obiectum
est regula et mensura actuum, et similiter non est
lex; vel laboramus in aequivoco abutendo terminis.

4. Praeterea possumus ab inconvenientibus argu-
mentari. Unum est, quia sequitur, non minus pro-
prie habere Deum suam legem naturalem, quae ip-
sum liget, et obliget, quam homines3 quod videtur
absurdum. Sequela patet, quia etiam Deo repugnat
v. g. mendacium, quod est disconveniens excellenti
naturae suae, est ergo ipsa natura Dei regula hone-
statis, quae est in dicendo verum, et turpitudinis,
quae est in mendacio3 ergo natura Dei non minus
est lex respectu Dei, quam sit natura hominis respe-
ctu hominis. Nam quod voluntas Dei tantam habeat
rectitudinem, ut non possit non conformari illi na-
turae, quando aliquid postulat ut necessarium ad
honestatem, nihil refert ad rationem legis, quae so-
lum ponitur in illa ratione mensurae, quae in natu-
ra divina invenitur. Unde divus Thomas 1. p. q. 21,
art. 1. ad 3, ait , iustitiam Dei respicere decentiam
ipsius, secundum quod reddit sibi , quod sibi debe-
tur3 ipsa ergo natura Dei est mensura suarum actio-
num, quatenus convenienter et decenter ad illam
operatur3 erit ergo lex. ltem eadem ratione divina
bonitas manifestata beato erit lex amoris beatifici,
quia est menstira honestatis eius, et modi, quem
observare debet in diligendo. Parumque refert, quod .
amor ille sit necessarius, nec ne3quandoquidem lex
haec est mere naturalis, et solum requirit rationem
mensurae in ipsa natura existentem.

Deinde sequitur, legem naturalem non esse legem
divinam , neque esse ex Deo. Probatur sequela3 quia
iuxta illam sententiam praecepta huius legis non sunt
ex Deo, quatenus necessariam honestatem habent,
et illa conditio , quae est in natura rationali, ratione
cuius est mensura illius' honestatis, non pendet a
Deo in ratione , licet pendeat in existentia. Nam quod
mendacium v. g. sit disconveniens tali naturae, non
est ex Deo , nec pendet ex eius voluntate, imo or-
dine rationis est prius, quam iudicium Dei, ergo lex
naturalis praecedit iudicium et voluntatem Dei, ergo
non habet auctorem Deum, sed per se inest tali na-
turae eo modo, quo de se habet , ut sit talis essen-
tiae, et. non alterius. Quod autem consequens illud
non sit admittendum, ostendemus in sequentibus.
Tandem in ipsis legibus humanis, cum iustae et re·
ctae esse debeant, supponi necessario debet aliquod
fundamentum iustitiae et rectitudinis earum, nam
omne iustum et rectum per ordinem ad aliquam re-
gulam iustum est, quatenus illi adaequatur, ergo
bonum commune v. g. vel communitas ipsa, quate·
nus ei debetur, vel conveniens est talis materia, vel -

actio, quae iege humana praecipitur, erit. quaedam

