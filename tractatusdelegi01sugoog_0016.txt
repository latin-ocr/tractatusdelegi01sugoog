4 amna ι.

leqem ponebat aquis, ne transirent fines suos.
Atque haec lex mensurae nomine significatur lob
³8: Quis posuit mensuras eius. si nosti? et infra:
Quis conclusit ostiis ntarc. . . ? Et dia-i: Usque huc
venies , etc. Et iuxta hanc etiam significationem so-
let inclinatio naturalis· nomine legis significari, vel
quia est mensura operationis , ad quam inducit, vel
quia est ex lege conditoris. Solet enim vocari lex et
ipsa regula, et opus seu effectus eius, quatenus est
illi conformis, sicut ars interdum appellatur ipsum
artificium. Quomodo intelligi potest illud Rom. 2:
Non auditores tantum, sed factores legis (id est,
operis lege praecepti) iustificabuntur ,· et loen. 7:
Moyses dedit vobis legem , et nemo ex vobis facit
legem. Quamvis ibi possitetiam verbumsaciendiin
alia significatione pro verbo observandi sumi.

quta hanc etiam priorem acceptionem intelligi
potest Paulus , cum inclinationem sentientis appeti-
tus legem membrorum et legem peccati appellat,
ad Rom. 73 quam d. Thomas d. q. 90, art. 1. ad 1,
et q. 90 , art. 6. legem fomitis appellavit. Declarat
autem ibi, fomitis inordinatam inclinationem vocari
legem non forinaliter, ut lex est mensura, sed par-
ticipative, ut solet dici de mensurato per legem.
Unde sentit d. Thomas, inclinationem appetitus se-
cundum se non vocari legem, sed quatenus ex lege
Dei puniente privata est rectitudine originalis iusti-
tiae propter peccatum originale. Nam boc modo
inordinatio fomitis non est mere naturalis, sed est
poena peccati , et ita dicitur lex tanquam effectus
divinae legis. Quod etiam videtur sensisse Augusti-
nus lib. 1. ad Simplicium q. 1, dicens: Quam sarci·
nam prementem, et torpentem, ideo leqem appel·
lat, quia iure supplicii, divino iudicio tributa et
imposita est, utique removendo iustitiam, quae
contrariam rectitudinem tribuebat.

sed licet haec vera sint, nihilominus videtur ipsa
inclinatio appetitus, ut mere naturalis est, posse vo-
cari lex eo modo, quo inclinatio naturalis aeque lex
appellatur. Sic enim in homine in puris naturalibus
esset illa lex fomitis, licet non esset poena peccati.
ltem etiam nunc videtur inmitis propensio vocari lex,
non solum quia est effectus legis , sed etiam quia est
quasi mensuraret regula sensualium motuum , et
ideo a Paulo lex membrorum vocata est, quia mem-
bris corporis specialiter dominatur. Unde est illud
Augustini lib. 5. de Genes. ad litt. c. to: Motum il-
lius Iegis, quae repugnat legi mentis, in membris
suis habere meruerunt. Et inde etiam lex peccati
vocata est, non. solum quia estex peccato, sed etiam
quia ad peccatum inclinat. Hoc autem modo non
suit in Adamo haec lex ante peccatum, quia licet
appetitus sensitivus eius non careret sua naturali in·
clinatione, per se non operabatur, nec dominabatur

ullo modo, nec erat regula aut mensura aliquorum
motuum , sed legi mentis omnino subiecta erat. Sed ,
de metaphoricis locutionibus haec sufficiunt.

Secunda acceptio legis magis propria est, nam
ars est opus rationis , et ideo mensura eius proprius
potest legis nomine significari: et ita solemus distin-
guere leges militiae, mercaturae, etc. ut d. Thomas
dict. art. 6. notavit. Et regulae congrue loquendi
solent leges grammaticae appellari, et sic de aliis ar-
tibus. Tamen sicut rectitudo artis respectu creatu·
rae rationalis est rectitudo secundum quid , ut 1. 2,
q. 56. d. Thomas declarat, ita lex artis solum potest
dici lex secundum quid. Propria ergo et absoluta
appellatio legis est, quae ad mores pertinet3 atque
ita restringenda est d. Thomae descriptio, ut scili-
cet lex sit mensura quaedam actuum moralium, ita
ut per conformitatem ad illam rectitudinem moralem
habeant, et si ab illa discordent, obliqui sint.

3. Quocirca quamvis interdum iniqua praecepta,
seu regulae soleant legis nomine significari, iuxta
illud isaiae 20': Vae, qui conditis leges iniquas .· et
iilud Aristotelis 4. Echio. c. 1: Mala lex est, quae
turnultuarie posita est, qualis est illa, quae vulgo
dici solet lex mundi, lex duelli, et similes. Licet
(inquam) hoc ita sit, nihilominus proprie et simpli-
citer loquendo, sola illa , quae est mensura rectitu-
dinis simpliciter et consequenter sola illa, quae est
regula recta et honesta, potest lex appellari. Ac
propterea dixit d. Thomas d. q. 90, art. 1, et q.
96, art. 4 , turpe praeceptum non esse legem, sed
iniquitatem3 et August. lib. 1. de libero arb. c. 5:
Mihi lem esse non videtur, quae iusta nonsuerit.
idemque de iure asserit lib. 19. de Civit. c. 21. lmo
etiam Cicero 2. de leqibus dixit, legem condi debere
ad vitam iustam, quietam, et beatam3 et ideo qui
leges iniustas condidere , quidvis potius tulisse,
quam leges.'Quod etiam late confirmat Plato in dia-
logo citato. Et ratio etiam ex dictis manifesta est,
quia lex est mensura rectitudinis, lex autem iniqua
non est mensura rectitudinis operationis humanae,
nam potius actio illi conformis iniqua est3 non est
ergo ie'x, sed participat nomen legis per quamdam
analogiam, quatenus in ,ordine ad aliquem linem
praescribit certum operandi modum. De qua re plura
inferius dicturi sumus.

Atque ex his satisfactum est rationibus dubitandi
quoad duo priora capita. Nam lex in praesenti dici-
tur mensura ,Onon quorumcumque actuum , sed mo-
ralium, quoad bonitatem et rectitudinem eorum sim-
pliciter, ratione cuius ad eos inducit. Quomodo di·
xit Clemens alexandr. lib. 1. Stromatum,1eqem esse
regulam iustorum et iniustorum. Ultima vero ob-
iectio postulat differentiam inter consilium et legem,
quae longam habet cum haereticis disputationem,

