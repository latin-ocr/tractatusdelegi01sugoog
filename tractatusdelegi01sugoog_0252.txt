240 mmm 111.

conscientia, ut communiter doctores sentire viden·
turin cispite primo , de constitut. Secundo, lex poe·
nalis est vera lex, ut constat, et tamen potest non
obligare in conscientia3 ergo non est de ratione le·
gis, ut obliget in conscientia. Minor patet, tum quia
ut sit lex , satis est, ut aliquo modo cogat3 tum etiam
quia ita videbimus observari in multis regionibus, in
quibus verae leges· seu statuta seruntur, et in eis
declaratur non obligare ad culpam, sed ad poenam.
Tertio licet obligatio aliqua sit de ratione legis, mo-
dus tamen obligationis pendet ex intentione praeci-
pientis. Unde fit, ut licet materia legis gravis sit,
possit legislator nolle obligare sub mortali3 ergo
eadem ratione potest nolle obligare in conscientia,
sed tantum sub alio modo necessitatis seu coactionis.

Propter rationes priori loco positas aliqui existi-
mant, non posse dari veram legem humanam , quin
inducat obligationem in conscientia materiae pro-
portionatam. lta videntur sentire omnes auctores,
qui negant, posse dari legem obligantem ad poenam,
et non ad culpam, quod sentit Sylvest. verbo inobe-
dientia, in fine, et Soto lib. 1. de iust. q. 6, art. 3.
Idem sentit loan. Eselius in expositione Decalogi,
praecep· 4, cap. 36. Qui consequenter videtur asse-
rere, regulas religionum non posse obligare ad poe-
nam, quin obligent ad culpam , quia poena dicit in·-
· trinsecam relationem ad culpam, uec potest esse
iusta, nisi sit proportionata culpae, ita ut iuxta
mensuram delicti sit et plaqarum modus, ut di-
citur Ruth 25, et consonat illud Apoc. 18: Quan-
tam suit in deliciis ‚ tantum date ei tormentum.
Unde est illud Aug. lib. 2. de Bapt. cap. 6: Quis
dubitaverit hoc esse sceleratius commissum. quod
est qravius vindicatum? Cap. non afferamus, 24.
q. 1, ac denique in cap. 2. de const. dicitur: Rem,
quae culpa caret , in damnum vocari non conve-
nit. Idemque sentiunt, qui existimant, non esse in
potestate legislatoris hoc vel illo modo obligare, sed
tantum praecipere, aut non praecipere, nam ex prae-
cepto naturaliter sequitur obligatio in conscientia
proportionata materiae, quidquid velit legislator. Et
additur coniectura, quia alias daretur occasio hypo-
crisis, quia servarent homines regulam, vel legem,
quando videri possent ab aliis: non autem ubi oc·
culte possent illam transgredi.

3. In hoc vero puncto aliquid pertinere potest ad
quaestionem de re, et aliquid ad modum loquendi.
De re quaestio est, an ordinatio superioris, quocum-
que nomine appelletur , possit aliquo modo induce-
re, vel obligare ad actum sub aliqua alia necessita-
te , non obligando in conscientia, ita ut transgressio
illius ordinationis per se et in rigore sumpta non sit
peccatum coram Deo. De modo autem loquendi erit
controversia, an talis ordinatio, si detur, vocanda

sit lex , nec ne‘? Quoad priorem ergo partem negare
non possumus, quin possint fieri tales ordinationes
vel statuta, quae immediate non obligent in conscien-
tia ad actus, quos praecipiunt, vel prohibent. lta do-
cuit expresse divus Thomas 2. 2, q. 186, art. 9. ad
2. Sequitur Angelus verbo inobedientia, n. 1, lien-
ric. quodlib. ’3, q. 2, 2, Castro lib. 1. de leqe poe-
nali, cap. 5, 8, et 9. Et sumitur ex Clement. Εωίρ
vit de paradiso , versu non tamen, de verb. signi-
ticat. Constat etiam ex usu multarum religionum a
summis Pontificibus approbato, in quibus fundato·
res tradentes regulam diserte explicant, se nolle obli-
gare ad culpam mortalem, vel venialem , sed solum
ad poenam3est autem certum illa statuta sancta esse
et consentanea rationi, et transgressores eorum iu·
ste et rationabiliter puniri.

Quod autem illi transgressores , per se loquendo,
non peccent, probatur, quia prudenter conformant
dictamen suae conscientiae intentioni sui legislator
ris: ille autem declaravit in illa transgressione, non
esse culpam ex vi illius legis3 ergo prudenter sub-
diti formant iudicium conscientiae, quod nullum ibi
interveniat peccatum3 ergo re vera non peccant,
quia quod estex legitima conscientia , peccatum non
est. Dico autemper se, quia aliunde saepissime et
sortasse frequentius poterit ibi misceri culpa, quia
difficile est, ex motivo honesto etcum omnibus cir-
cumstantiis requisitis id operari, quod est contra re-
gulam. Sed hoc est accidentarium respectu regulae,
cuius solam vim nos consideramus, et absolute lo-
quendo, non repugnat, actum fieri cum omnibus
illis circumstantiis , etiamsi alias discordet a regula.
Idem contingere potest sine dubio in multis legibus
civilibus, seu politiciS, quae non absolute aliquid
praecipiunt, sed quasi sub conditione statuunt, ut
qui hoc fecerit, solvat hanc vel illam poenam, de
quibus latius insra disputando de lege poenali. Prae-
terea non repugnat fieri votum mere poenale , quod
absolute non obliget in conscientia ad actum imme-
diate promissum3 ergo idem facile intelligi poterit in
ordinatione superiorum. Ratio denique est, quia haec
obligatio pendet ex intentione mandantis3 ergo si ille
intendit non obligare in conscientia, re vera non
obligat. Quod autem possit ita intendere, patet ex
usu, et quia non involvit repugnantiam, dummodo
non omnis obligatio etiam ad poenam excludatur.
Quod patebit magis ex puncto sequenti etex respon-
sionibus argumentorum.

4. lam ergo succedit alia quaestio, an talis ordi·
natio sit vera lex. Pars enim negativa videtur sumi
ex d. Thoma citato loco; dicit enim, non ⁸omnia,
quae ponuntur in lege, poni per modum praecepti,
sed aliqua esse per modum simplicis ordinationis,
vel statuti, et ideo non omnia obligare in conscientia.

