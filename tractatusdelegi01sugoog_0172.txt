LIBER TERTIUS

—

'DE LEGE POSITIVA ΗΠΜΑΝΑ SECUNDUM SE ET PROUT IN PURA HOMINIS
NATURA SPECTARI POTEST QUAE LEX ΕΤΙΑΜ CIVILIS DIClTUR

1. Distinximus in primo libro temporalem legem
in naturalem et positivam, et ideo postquam de aeter-
na lege , et temporali naturali dictum est, dicendum
sequitur de positiva. Hanc vero ibidem subdistinxi-
mus in divinam et humanam, inter quas divina qui-
dem nobilior est et dignior, tamen humana est nobis
notior et propinquior naturae, quia eiusdem ordinis
est, et ita sicut natura gratiae supponitur, ita ex suo
genere lex humana veluti generationis ordine prior
est, quam divina, quia haec supernaturalis est, et
ad ordinem gratiae spectat. Ideoque prius de lege
humana, quarn de divina tractamus. De ratione au-
tem communi positivae legis, ut a divina et humana
abstrahit, nihil dicere necesse est, quia praeter mo-
dum originis, qui per hanc negationem explicatur,
quod praecepta utriusque iuris divini et humani po-
sitivi non habent per se intrinsecam necessitatem,
sed ex voluntate extrinseca: praeter hoc (inquam)
et praeter ea, quae de lege in communi in primo li-
bro sunt dicta, fere nihil superest dicendum in com-
muni , quod ad moralem doctrinam utile sit, imo nec
ad speculationem alicuius momenti. Et explicato
utroque membro, omnia quae de illorum convenien-
tia, aut differentia desiderari possunt, explicata re-
linquentur. ,

Lex autem humana iuxta mentem Iustiniani in
s ius autem, lnstit. de iure natur. gent. et civ. di-
vidi potest in legem, quae est iuris communis, et
quae est iuris proprii3 prior ad ius gentium spectat,
et hoc nomine significatur, etde illa iam satis dictum
est. Hic ergo tractamus de iure humano proprio, cui

nomen legis humanae positivae accommodatum est:
dicitur autem proprium alicuius civitatis, reipublicae
aut similis perfectae congregationis. Unde huiusmo-
di etiam lex humana in civilem et canonicam distin-
guitur ς nam licet canonica de se possit esse commu-
nis universo orbi, sicut Ecclesia catholica universa-
lis est, tamen de facto est propria huius communi-
tatiS, quae est Ecclesia Christi, et non est commu-
nis omnibus gentibus, quia non omnes sunt do Ec-
clesia. Praeter quam quod in modo, quo fertur, est
proprie lex positiva humana, et longe diversae ra·
tionis a iure gentium, in multis similitudinem servat
ad ius civile. Conveniunt enim hae duae leges in com·
muni ratione legis positivae humanae. luter eas vero
notari potest differentia, qua lex civilis est mere na-
turalis ordinis quoad suam originem et potestatem3
nam licet non feratur immediate a natura, fertur ta-
men per potestatem homini connaturalem. At vero
lex canonica proprie est illa , quae ab hominibus fer·
tur per potestatem supernaturalem. Et hac ratione
ordine doctrinae a facilioribus incipiendo, prius de
civili lege quam de canonica dicendum videtur. De
communi autem ratione legis humanae positivae si-
mul cum lege civili disseremus, sic enim facilior erit
doctrina , facileque poterit ad legem canonicam ac·
commodari, ea tantum addendo, quae ratione super-
naturalis potestatis illi conveniunt, quod in libro se-
quenti praestabimus. Et hinc etiam est, ut in ipsa
lege civili duo status distingui possint, unum secun-
dum se ac pure, prout fuit in gentihus, et nunc est
in infidelibus, alius prout est coniunctus cum fide.

